Vizualizácia dát je často dôležitá pre to, aby ľudia týmto dátam porozumeli. Táto práca sa zaoberá metódami klasifikácie diskových sektorov na základe ich náhodnosti pomocou štatistických testov alebo výpočtu Shannonovej entrópie a metódami vizualizácie. Práca tiež predstavuje nástroj, ktorý analyzuje sektory poskytnutého obrazu disku a tieto výsledky použije tak, aby poskytol vizuálnu reprezentáciu obsahu týchto sektorov, tak aby bolo viditeľné, ktoré sektory sú pravdepodobne zašifrované, ktoré obsahujú nešifrované dáta alebo boli odstránené pomocou príkazu TRIM. Potom v práci je predstavených a diskutovaných niekoľko príkladov obrazov diskov vizualizovaných pomocou predstaveného nástroja.
